<?xml version="1.0" encoding="UTF-8"?>
<!DOCTYPE news SYSTEM "mult.dtd">

<news> 
  <aktualnosci>
  	<id>1</id>
	<min_picture>news/img/akt1.png</min_picture>
	<date>02.02.2013</date>
	<title> Obrazowanie 3D </title>
	<description>


      <![CDATA[


         W trosce o bezpieczeństwo pacjentów i stawiając na jakość diagnostyki wprowadziliśmy diagnostykę
      radiologiczną 3D. Tomograf stożkowy I-Cat, który jest najnowocześniejszym i póki co jedynym tego
      typu urządzeniem zastosowanym na polskim rynku, łączy wszechstronność wyboru pola obrazowania

      z redukcją dawki przy zachowaniu wysokiej jakości obrazu HD.<br /><br /><br />

      Umożliwia on wykonywanie trójwymiarowych zdjęć i uzyskanie informacji niedostępnych innymi
      metodami diagnostycznymi.<br />
      Minimalna dawka promieniowania (100 razy mniejsza niż w tradycyjnym
      tomografie szpitalnym) powoduje, że diagnostyka jest całkowicie bezpieczna.<br/><br/>
      Uzyskany perfekcyjny
      obraz tkanek 3D daje możliwość dokładnej analizy oraz zaplanowania zabiegu z najdrobniejszymi
      szczegółami. <br/><br/><br/>

      <img src="http://madgroup.home.pl/polmedico/news/img/gendex.jpg" alt="I CAT" />

               ]]>

      </description>
  </aktualnosci>
  
  
  <aktualnosci> 
  	<id>2</id>
	<min_picture>news/img/akt2.png</min_picture>
	<date>26.01.2013</date>
	<title>Gumę do żucia każdy zna – znam i ja!</title>
	<description>
      <![CDATA[
Każdy z nas doskonale zna produkt, jakim jest guma do żucia. Na rynku istnieje wiele jej

rodzajów – zwykłe i balonowe, owocowe, miętowe, bez cukru, antynikotynowe, wybielające zęby,

wzbogacone witaminami, w pastylkach, drażetkach, listkach, w kształcie kostek lub kulek. Odświeżają

oddech, odstresowują, zapobiegają próchnicy, są najpopularniejszym rodzajem „słodyczy” na całym

świecie. Do wyboru mamy tyle wariantów i smaków, że na pewno każdy znajdzie coś dla siebie.
</br></br>
Niewiele osób zdaje sobie sprawę, jak długa jest historia gumy do żucia. Nie jest ona

wynalazkiem współczesności – odkryto ją wiele tysięcy lat temu. Już w zamierzchłych czasach znany był

zwyczaj przeżuwania w ustach, czegoś naturalnego – żywicy, tytoniu, liści koki. Najczęściej było to

wynikiem przyzwyczajenia, potrzeby zajęcia się czymś lub po prostu czyniono to dla przyjemności.
</br></br>
Pierwsze gumy produkowano z żywicy pochodzącej z kory drzewa gumowego. Stosowano je

głównie by oczyścić zęby, odświeżyć oddech lub zdezynfekować jamę ustną. W ten sposób z jej

właściwości korzystali już starożytni mieszkańcy Grecji, Indonezji oraz plemiona amerykańskich Indian.

Nie były one tak smaczne jak dzisiaj, jednakże cieszyły się wśród ludności dużym powodzeniem, a od

XIII w. stały się powszechnym przedmiotem wymiany handlowej.
</br></br>
<img src="http://madgroup.home.pl/polmedico/news/img/guma1.png" alt="I CAT" /></br></br>
Pierwowzór europejskiej gumy do żucia, oparty był na recepturze stworzonej przez Indian

północnoamerykańskich, którzy do produkcji stosowali żywicę świerkową. Tajniki jej fabrykacji, dotarły

na Stary Kontynent, wraz z powracającymi z wypraw kolonizatorami. Europejczycy szybko zakochali się

w gumie żywicznej. W późniejszym okresie pojawiła się, o wiele lepsza w smaku odmiana zapachowa,

która produkowana była z parafiny. W 1869 roku – J. Curtis jako pierwszy opatentował gumę do żucia,

zaś William i Sample sposób jej wytwarzania. Wariant balonowy wynaleziony została dopiero w 1906

roku. Według legendy, jej wynalazca pracował nad uzyskaniem idealnego tworzywa do wyrobu opon

samochodowych, coś jednak poszło nie po jego myśli i finalny materiał okazał się zbyt miękki i słaby.

Konstruktor postanowił więc gumę pociąć i sprzedać – tak oto właśnie, dzięki nieudanemu

eksperymentowi naukowemu, powstała receptura, która do dziś wykorzystywana jest przy produkcji

gumy do żucia.
</br></br>
Głównymi składnikami tego specyficznego produktu spożywczego są – baza gumowa, cukier

puder, syrop skrobiowy, substancje smakowe, zapachowe oraz barwiące. Gumy bezcukrowe swój

słodki smak zawdzięczają substancjom silnie słodzącym – tj. aspartam, acesulfam, czy sorbitol.

Tradycyjnie guma produkowana była z mleczka pochodzącego z pnia sączyńca. Była zatem tworem

naturalnym. Dzisiaj, głównie z racji ekonomicznych, stosuje się polimery – poliizobutylen, który jest

niezwulkanizowaną formą syntetycznej gumy, wzbogaconej dodatkiem polioctanu winylu.
</br></br>
Istnieje klika niebezpieczeństw związanych z żuciem gumy. Zawarty w niej sorbitol, który

usprawnia trawienie – spożywany w zbyt dużych ilościach może prowadzić do biegunek i powodować

silne bóle brzucha. Niebezpieczne dla zdrowia może być również notoryczne połykanie gumy, nasz

żołądek nie trawi bowiem głównego jej składnika – poliizobutylenu. Zdarzyć się może, że połknięty

produkt zamiast trafić do układu pokarmowego, przedostaje się dalej i przykleja się do jelita. Zjedzenie

więcej niż 5 sztuk może zatem zakończyć się wizytą w szpitalu. Długie żucie może skutkować bólami

głowy oraz obciążeniami stawów żuchwowych. Dlatego w spożyciu balonówki zachowajmy umiar.
</br></br>
Jakie są zalety gumy do żucia? Jej spożywanie uspokaja, redukuje stres, pozwala skupić się na

wykonywanych czynnościach, łagodzi napięcia nerwowe i mięśniowe – jej relaksujące właściwości

wykorzystywane są w amerykańskiej armii, stanowi ona stały element codziennych racji

żywnościowych żołnierzy. Żucie zmniejsza uczucie głodu, obniża apetyt oraz zwiększa wydzielanie

soków trawiennych. Przeżuwanie pokarmu powoduje, że do naszego mózgu wysyłany jest sygnał, by

ograniczył on łaknienie. Sama czynność pozwala nam również spalić kalorie, godzina intensywnych

ruchów żuchwą – to aż 11 kalorii mniej. Dlatego też, guma może być środkiem wspomagającym

odchudzanie. Niska wartość energetyczną i intensywnie słodki smak – sprawiają, że jest ona idealnym

substytutem dla słodyczy i popularnych zapychaczy. W odróżnianiu od nich nie ma jednak

negatywnego wpływu na naszą figurę.
</br></br>
Towarzystwo Stomatologiczne, zaleca stosowanie bezcukrowej gumy, po każdym posiłku. Żucie

wspomaga codzienną higienę jamy ustnej, zapobiega próchnicy zębów, odświeża oddech oraz może

przyczynić się do remineralizacji szkliwa. W trakcie przeżuwania nasze ślinianki zwiększają ilość

produkowanej śliny, w której zawarte są substancje podwyższające poziom pH w ustach. Dzięki temu

zęby zostają mechanicznie oczyszczone, a zalegające w przestrzeniach międzyzębowych resztki

pokarmowe wypłukane i usunięte. Co więcej, w toku tego procesu, namnażają się dwuwęglany, które

odpowiedzialne są za neutralizowanie kwasów, powstałych w trakcie jedzenia. Za sprawą zawartego

w gumie sorbitolu, pH śliny zmienia odczyn za zasadowy, co zapobiega powstawaniu mikroubytków.

Płyn produkowany przez gruczoły ślinowe ma działanie antybakteryjne, zapobiega infekcjom dziąseł,

a zawarty w nim fluor chroni nasze zęby. Pamiętajmy jednak, że żucie gumy, jest jedynie działaniem

wspomagającym pielęgnację jamy ustnej, nie może zastąpić szczotkowania, płukania i nitkowania.
</br></br>
Ostatnie badania wskazują, że żucie gumy, ma wpływ na inteligencję u dzieci. W trakcie tego

procesu zwiększa się bowiem poziom dotlenienia mózgu, regularne powtarzanie tej czynności może

zatem prowadzić do usprawnienia jego działania.
</br></br>
Pamiętajmy, guma gwarantuje nam nie tylko przyjemność z żucia, bogactwa smaków

i kolorów, jej rola ważna jest również w kontekście profilaktyki stomatologicznej. Odpowiednie

stosowanie, po każdym posiłku, wspomaga higienę i pielęgnację jamy ustnej oraz zapewnia nam

świeży oddech. Korzystajmy zatem z dobroczynnego wpływu jednego z najstarszych gatunków

słodyczy na świecie, cieszącego nasze podniebienia już od blisko pięciu tysięcy lat. Na koniec

wspomnijmy z sentymentem, popularne w latach Perlu, gumy do żucia Donald i Turbo, które uczyniły

dzieciństwo wielu z nas bardziej kolorowym i wesołym – skutecznie zwalczając szarość i monotonię

tamtego okresu.

         ]]>
      </description>


  </aktualnosci> 
  <aktualnosci> 
  	<id>3</id>
	<min_picture>news/img/akt3.png</min_picture>
	<date>20.01.2013</date>
	<title>Jak wybrać odpowiednią pastę do zębów?</title>
	<description>

            <![CDATA[
       Jak wybrać odpowiednią pastę do zębów?

Historia pasty do zębów rozpoczyna się już w starożytności. Dla naszych przodków

pasta była jedynie środkiem kosmetycznym, nie znali oni jej   właściwości zdrowotnych.

Podobnie jak my, stosowali ją w celu posiadania pięknych, śnieżnobiałych

i lśniących zębów oraz świeżego zapachu z ust. Początkowo, np. w starożytnym Egipcie,

pastę uzyskiwano ze sproszkowanych kości zwierząt, poroży, kopyt, czy też skorupek jajek.

Rzymianie czyścili zęby pumeksem zmieszanym z octem. Persowie, martwiąc się o szkliwo,

stosowali sproszkowane muszle ślimaków i gips, jako pierwsi zaczęli też walczyć

z nieświeżym oddechem – poprzez dodawanie do pasty pachnących mieszanek ziołowych.

Skład dzisiejszej pasty do zębów zawdzięczamy Anglikom, którzy zapoczątkowali mieszanie

pasty z gliceryną. Od 1908 roku rozpoczęto masową produkcję past w tubkach – zastąpiły

wcześniej stosowane słoiki, od tego czasu rozpoczyna się komercyjna historia pasty do
</br></br>
Dbanie o odpowiednią higienę i pielęgnację jamy ustnej, obok zbilansowanej diety, to

jedna z najważniejszych czynności, które mają wpływ na zdrowie naszych zębów i dziąseł.

Zęby potrzebne są nam przez całe życie, niektórzy uważają nawet, że promienny uśmiech

i zdrowe zęby są najlepszą wizytówką człowieka, dlatego też warto zadbać o ich prawidłową
</br></br>
Ważną kwestią jest wybór odpowiedniej szczoteczki oraz pasty do zębów, mają one

bowiem znaczący wpływ na skuteczność szczotkowania zębów. Jak zatem wybrać, spośród

tak wielu wariantów past do zębów, ten najodpowiedniejszy dla nas?
</br></br>
Najpierw zdecydować musimy jakiej pasty potrzebujemy i czego będziemy do niej

oczekiwać – wybielania, działania antybakteryjnego, odświeżenia oddechu, zniwelowania

nadwrażliwości i krwawienia dziąseł, usunięcia próchnicy i osadu, czy też ochrony

i wzmocnienia szkliwa. Przy zakupie pasty nie powinniśmy ulegać sile perswazji reklamy. Tak,

jak w ocenie człowieka, tak też w ocenie pasty – najważniejsze nie jest opakowanie,

a wnętrze, czyli w przypadku pasty jej skład. Wniosek, pastę dobierać należy indywidualnie,

w zależności od tego jakie mamy problemy z zębami i dziąsłami.
</br></br>
Druga ważna kwestia to skład pasty do zębów. Główne składniki to woda oraz środki

zapachowe, smakowe, pieniące, nawilżające i konserwujące. Warto wspomnieć, że kremową

konsystencję i specyficzną wilgotność pasta do zębów zawdzięcza glicerynie. Najważniejszym

składnikiem są substancje aktywne, których procentowo, w zawartości tubki, jest bardzo niewiele.

To właśnie dzięki nim „zwykła” pasta do zębów zyskuje działanie lecznicze. Do najważniejszych

składników aktywnych zalicza się fluor, który jest podstawowym budulcem szkliwa. Ważne są

również ekstrakty z ziół, substancje czyszczące, polerujące i ścierające. Pasta do zębów w swoim

składzie powinna zawierać także substancje przeciwbakteryjne i przeciwgrzybiczne. W kwestiach

mniej ważnych, powinna również mieć przyjemny i odświeżający smak oraz zapach.
</br></br>
Jeżeli nie mamy problemów z zębami i dziąsłami wybierajmy pasty uniwersalne, których

głównym zadaniem jest usuwanie kamienia nazębnego, resztek pokarmowych i odświeżanie

oddechu. Jeżeli pijemy dużo kawy lub palimy papierosy, wybierajmy pasty wybielające, które

pozwolą nam usunąć mało estetyczne żółte przebarwienia. Pamiętajmy, że takich past nie należy

stosować, gdy mamy nadwrażliwe szyjki zębowe oraz w przypadku problemów z dziąsłami. Osoby z

wrażliwym szkliwem i wrażliwymi dziąsłami powinny kupować lecznicze pasty do zębów – np. pasty

na nadwrażliwość. Idealnym pomysłem będą również pasty ziołowe, które są delikatne i zawierają

małą ilość substancji ściernych. Dla dzieci kupujmy wyłącznie pasty przeznaczone specjalnie dla nich,

nie powinny one bowiem stosować past dla dorosłych, gdyż zawierają one za dużo fluoru.

Dodatkowo dzieci mają bardzo wrażliwe i delikatne szkliwo oraz dziąsła, dlatego zawarte w paście dla

dorosłych drobinki ścierające – oczyszczające zęby z przebarwień, mogłyby je łatwo uszkodzić.

Nowością na rynku są specjalistyczne pasty przeznaczone do czyszczenia protez zębowych oraz pasty

opóźniające starzenie zębów, które dodatkowo wzbogacone zostały o kompleksy witamin i
</br></br>
Jeżeli mamy problemy z zębami, przy wyborze pasty najlepiej skontaktować się ze

stomatologiem, który dobierze odpowiednią pastę zgodnie z indywidualnymi potrzebami.

Pamiętajmy, że źle dobrana pasta do zębów może powodować poważne choroby dziąseł i zębów.
</br></br>
Na koniec krótkie przypomnienie – myjmy zęby po każdym posiłku. Szczotkujmy zęby przez

co najmniej 3 minuty, czyśćmy zęby z każdej strony, zaczynajmy od zewnętrznej strony zębów,

potem czyśmy powierzchnię wewnętrzną, a dopiero na końcu język. Nie zapomnijmy, że idealnym

zwieńczeniem procesu czyszczenia zębów, jest przepłukanie jamy ustnej płynem do płukania.
</br></br>
Podsumowując, pamiętajmy dobrze dobrana szczoteczka i pasta do zębów to podstawa

perfekcyjnej pielęgnacji i higieny jamy ustnej.

                 ]]>







      </description>
  </aktualnosci>  
  <aktualnosci> 
  	<id>4</id>
	<min_picture>news/img/akt4.png</min_picture>
	<date>15.01.2013</date>
	<title>Jak wybrać odpowiednią szczoteczkę do zębów</title>
	<description>

       <![CDATA[

        Z pozoru wybór szczoteczki do zębów wydaje się nam sprawą błahą, najczęściej przy jej

zakupie zwracamy uwagę na rzeczy najmniej istotne – jak np. kolor. Nie jest to najlepsze kryterium

oceny, przy wyborze odpowiedniego przyrządu do czyszczenia zębów, który jest przecież

przedmiotem codziennego użytku i powinien nam służyć jak najlepiej, warto na chwilę zapomnieć

o kwestiach estetycznych, a skupić się na zdrowotnych.
</br></br>
Wiele osób nie zdaje sobie sprawy, że wybór właściwej szczoteczki do zębów ma istotny

wpływ na higienę i pielęgnację jamy ustnej. Na co więc się zdecydować? – jak spośród wielu

różnorodnych narzędzi do szczotkowania zębów, oferowanych przez producentów, wybrać to

najlepsze dla nas? Czym kierować się przy wyborze, na co zwracać uwagę by stać się posiadaczem

idealnej szczoteczki?
</br></br>
Najważniejsze jest to, aby była ona dobrana do naszych indywidualnych potrzeb, wieku

oraz wielkości jamy ustnej. Przede wszystkim uwagę zwrócić należy na: rozmiar oraz na twardość jej

włosia. Do wyboru mamy następujące rodzaje szczoteczek: z miękkim włosiem, z włosiem o średniej

twardości oraz z włosiem twardym.
</br></br>
Miękkie włosie powinny wybierać osoby z wrażliwymi dziąsłami oraz z chorobami dziąseł,

polecane jest ono także dla dzieci. Włosie o średnim stopniu twardości jest najbardziej uniwersalne

i najczęściej polecane przez stomatologów. Szczoteczka z włosiem twardym jest odpowiednia dla

posiadaczy zdrowych dziąseł oraz dla osób walczących z kamieniem i osadem nazębnym. Ciekawą

propozycją są szczoteczki o mieszanym włosiu – stanowią one kompromis między trzema stopniami

twardości.
</br></br>
Kolejną cechą idealnego przedmiotu czyszczącego naszą jamę ustną, jest odpowiednia

długość jego szyjki, przy zbyt krótkiej możemy mieć bowiem problem z dostępem do zębów

trzonowych. Idealna długość szczoteczki dla dzieci mieści się w przedziale od 11 do 13 cm,

dla dorosłych zaś od 15 do 17 cm. Osoby posiadające wrażliwe dziąsła powinny dodatkowo

zwrócić uwagę na giętkość szyjki, co pozwoli zredukować nacisk na dziąsła i wyeliminuje uczucie

dyskomfortu.
</br></br>
Bardzo ważny jest również sam kształt szczoteczki – najistotniejsze jest, by rączka miała

ergonomiczny kształt oraz dobrze trzymała i mieściła się w ręce. Warto wybierać te przyrządy do

szczotkowania, które posiadają na rączce specjalne elementy antypoślizgowe, co ułatwi i poprawi

jakość czyszczenia zębów. Główka szczoteczki dla dzieci powinna mieć długość od 2 do 2,5 cm,

dla dorosłych natomiast od 2,5 do 3 cm. Powinna posiadać zaokrąglone brzegi i odpowiednio

wyprofilowane włosie przy krawędziach.
</br></br>
Zapoznanie się z wyżej wymienionymi parametrami szczoteczek pozwoli nam przy wyborze

nowej dokonać najodpowiedniejszego wyboru. Uchroni nas również od negatywnych skutków

używania nieprawidłowo dobranego narzędzia do pielęgnacji zębów – tj. podrażnienia dziąseł, czy

nieskuteczne usuwanie płytki nazębnej i resztek pokarmowych, co w konsekwencji prowadzić może

do chorób dziąseł i zębów. Dlatego warto poświęci klika minut więcej na wybór szczoteczki, dzięki

temu zyskamy pewność, że nasze zęby będą prawidłowo szczotkowane, szkliwo chronione, a dziąsła

zabezpieczone. Pamiętajmy, perfekcyjna pielęgnacja jamy ustnej – to podstawa, jeżeli chcemy długo

cieszyć się zdrowymi i pięknymi zębami.




        ]]>
      </description>
  </aktualnosci>  
  <aktualnosci>
  	<id>5</id>
	<min_picture>news/img/akt5.png</min_picture>
	<date>14.01.2013</date>
	<title>Jak zadbać o zęby w ciąży</title>
	<description>
         <![CDATA[

        Jak wiadomo, każdy z nas powinien codziennie dbać o odpowiednią pielęgnację i ochronę

zębów oraz całej jamy ustnej. W szczególności zaś sprawa ta dotyczy przyszłych mam. Jeżeli

planujesz ciąże lub jesteś w ciąży – pamiętaj, że powinnaś częściej odwiedzać stomatologa

i bardziej niż kiedykolwiek dbać o higienę jamy ustnej. Dlaczego? Już odpowiadamy.
</br></br>
Przede wszystkim zła kondycja jamy ustnej może mieć negatywny wpływ na zdrowie

dziecka. Istnieje bowiem pośredni związek między niedobrym stanem zębów i dziąseł, a niską

masą urodzeniową niemowląt. Dodatkowo niedoskonały stan jamy ustnej może być przyczyną

występowania przedwczesnych skurczy, a nawet prowadzić do poronień lub zakażeń w trakcie

porodu oraz bezpośrednio po porodzie.
</br></br>
Najgroźniejsza dla zdrowia dziecka jest próchnica, kamień nazębny oraz choroby

przyzębia. W trakcie ciąży zęby narażone są na wiele niebezpieczeństw – hormony, zła dieta,

poranne mdłości. Wszystko to sprawia, że droga przyszła mamo, w ciąży musisz dbać o zęby na

wszelkie możliwe sposoby. Najlepszym rozwiązaniem jest wyleczenie wszystkich ubytków

w uzębieniu jeszcze przed poczęciem. Nie omijaj gabinetu dentystycznego szerokim łukiem –

statystyki są zatrważające – aż 18% przedwczesnych porodów i narodzin dzieci z niską masą

ciała ma związek z niewyleczonymi chorobami oraz stanami zapalnymi zębów i przyzębia.

Dlatego, wszystkie przyszłe mamy, raz, dwa maszerujemy do stomatologa – nie warto

ryzykować.
</br></br>
O czym należy bezwzględnie pamiętać w czasie ciąży? O dokładnym i częstym

szczotkowaniu zębów – zaniedbanie higieny jamy ustnej prowadzi do namnażania się

w niej groźnych dla nas i dla płodu bakterii. W trakcie ciąży wiele czynników negatywnie

wpływa na stan jamy ustnej, ciąża to prawdziwy chrzest bojowy dla zębów. Uważajmy na

ciążowe zapalenie dziąseł, objawiające się przekrwieniem i krwawieniem dziąseł, brak szybkiej

reakcji – wizyty u dentysty, może spowodować spotęgowanie się stanu zapalnego. Również

poranne mdłości niekorzystnie wpływają na kondycję zębów. Kwas żołądkowy niszczy szkliwo,

dając zielone światło próchnicy, która tylko czyha by zaatakować osłabione zęby. Rada –

płuczmy zęby płynem do płukania i dopiero szczotkujmy, odwrotna kolejność spowoduje, że

będziemy rozprowadzać kwas żołądkowy po całej jamie ustnej.
</br></br>
Istotną kwestią w ciąży, która pozytywnie wpłynie na nasze zęby, jest odpowiednio

zbilansowana dieta. Zadbajmy o to, by w naszym organizmie nie zabrakło - wapnia, fluoru,

fosforu oraz magnezu. Jedźmy dużo produktów zawierających witaminy z grupy B – świeże

ryby, białe mięso, zajadajmy się przetworami mlecznymi, orzechami, świeżymi warzywami

i owocami – są one źródłem drogocennej dla kobiet w ciąży witaminy C. Szczotkujmy zęby po

każdym posiłku, używajmy płynu do płukania ust i nici dentystycznych – dzięki temu zyskamy

tytuł perfekcyjnej przyszłej mamy, która dbając o swoje zęby, jednocześnie dba o zdrowie

swojego dziecka. Zadbajmy o perfekcyjny porządek w naszej jamie ustnej, zwłaszcza w tym

szczególnym czasie, jakim jest dla każdej kobiety ciąża.
</br></br>
Jeżeli musimy wybrać się do stomatologa, nie panikujmy. Medycyna poszła do przodu,

w gabinetach lekarz zaoferuje nam specjalne znieczulenie dla kobiet w ciąży, które będzie

bezpieczne dla zdrowia dziecka. Pamiętajmy, ciąża nie jest przeciwwskazaniem do leczenia

zębów w znieczuleniu. Współczesne gabinety są przyjazne dla kobiet w ciąży i każda ciężarna

może liczyć na specjalną i komfortową opieką stomatologiczną. Odrzućmy ludowe porzekadła,

w rodzaju: każde dziecko to jeden stracony ząb – tak być nie musi, ale zależy to tylko od Was,

drogie, przyszłe mamy. Rozprawmy się z jeszcze jednym mitem – rozwój próchnicy w ciąży, nie

jest spowodowany utratą lub niedoborem wapnia, ale zapaleniem dziąseł, które jest bolesne

i sprawia, że większość z kobiet rezygnuje z dokładnego szczotkowania zębów, obawiając się

krwawienia dziąseł i rozognienia stanu zapalnego. Tu z pomocą przychodzi ww. nić

dentystyczna i płukanki do jamy ustnej.
</br></br>
Podsumowując, aby uniknąć problemów z zębami i dziąsłami w trakcie ciąży, dbajmy

o prawidłową higienę całej jamy ustnej, ograniczmy spożycie cukrów, zwiększmy w naszej

diecie liczbę produktów zawierających wapń, witaminę C oraz B, stosujmy pastę do zębów

zawierającą dużo fluoru, używajmy miękkiej szczoteczki do zębów, która zminimalizuje ryzyko

podrażnienia dziąseł, kontrolujmy stan zębów u stomatologa. Gdy będziemy postępować

zgodnie z tym planem, pozostanie nam tylko jedno – delektowanie się każdą chwilą bycia

w ciąży i radosne oczekiwanie na narodziny maluszka.



        ]]>




      </description>
  </aktualnosci>
  <aktualnosci> 
  	<id>6</id>
	<min_picture>news/img/akt3.png</min_picture>
	<date>05.01.2013</date>
	<title>Mówimy STOP nieświeżemu oddechowi!</title>
	<description>


 <![CDATA[
Problem nieświeżego oddechu jest tematem wstydliwym, niestety jak pokazują badania,

na przypadłość tę cierpi już co czwarty Polak, na świecie zjawisko to dotyczy 90 milionów ludzi,

jest ono zatem powszechne, uciążliwe i może znacznie utrudnić życie. Wiele osób nie zdaje

sobie sprawy, że cierpi na tę dolegliwość, inni bagatelizują sprawę. W kwestii nieprzyjemnego

zapachu z ust – istnieje coś w rodzaju zmowy milczenia, o chorobie tej się nie mówi, jakby

przyznanie się do problemu, miało skutkować wykluczeniem ze społeczeństwa. W związku

z tym, że ludzie wstydzą się tej choroby, bardzo mały odsetek z nich podejmuje próbę jej

zwalczenia, co skutkuje tym, że u blisko 50 % ludzi występuje ona w formie przewlekłej.
</br></br>
Przyczyn halitozy, czyli przykrego zapachu z ust, jest wiele. Przede wszystkim jest ona

następstwem zaniedbywania lub nieprawidłowej higieny jamy ustnej. Jeżeli nie chcemy

odstraszać otoczenia niemiłą wonią – nie zapominajmy po każdym posiłku o szczotkowaniu,

nitkowaniu i płukaniu. Na zalegających między zębami resztkach pokarmowych, w procesie

ich rozkładu, namnażają się bakterie, które produkując lotne związki siarki przyczyniają

się do powstania nieprzyjemnego zapachu. Jeżeli, mimo odpowiedniej dbałości o czystość

zębów, dolegliwość nie ustępuje, czynników sprawczych szukać należy, gdzie indziej. Zarzewie

problemu stanowić mogą następujące schorzenia ogólnoustrojowe :
<ul>
<li>choroby układu oddechowego – zapalenie oskrzeli, zapalenie zatok przynosowych,</li>

<li>choroby infekcyjne migdałków podniebiennych, ropnie płuc;</li>

<li>• choroby układu pokarmowego – stan zapalny błony śluzowej żołądka, wrzody,</li>

<li>choroby przełyku, choroba refluksowa, zgaga, nieżyt i nowotwory żołądka;</li>

<li>choroby metaboliczne – cukrzyca;</li>

<li>niewydolność nerek lub wątroby;</li>

<li>choroby genetyczne.</li>
</ul></br></br>
Dlatego poradźmy się lekarza i wykonajmy dokładne badania diagnostyczne. Pamiętajmy

–doraźne środki jedynie maskują problem, a czasami mogą nawet zaszkodzić. Spraye

odświeżające, używane w nadmiernych ilościach, niszczą naturalną florę bakteryjną

w jamie ustnej, co prowadzić może do spotęgowania się objawów choroby, a nawet rozwoju
</br></br>
Jeżeli nie jesteśmy pewni, czy mamy problem z halitosis, udajmy się do stomatologa, ten

rozpozna chorobę i zaproponuje nam odpowiednie metody leczenia. Nie zamiatajmy problemu

pod dywan, żucie gumy nie wystarczy, działa ona jedynie doraźnie, a dolegliwość pozostaje

i przyczajona, tylko rośnie w siłę.
</br></br>
Nie lekceważmy nieprzyjemnego zapachu z ust, może to być sygnał alarmowy wysyłany

przez organizm, w celu ostrzeżenia przed rozwijają się chorobą.
</br></br>
Drugim, głównym powodem występowania halitozy, są problemy wewnątrzustne –

stany chorobowe zębów, dziąseł lub gardła. Zalicza się do nich, oprócz tych ww., zmniejszone

wydzielanie śliny, próchnicę, paradontozę, opryszczkę wirusową, owrzodzenia lub nalot na

języku. Zgubny wpływ, na świeżość oddechu, ma także palenie papierosów oraz nieprawidłowa

dieta, obfitująca w produkty zawierające związki siarki – jak np. czosnek, cebula, curry i alkohol.
</br></br>
Jak zatem leczyć nieświeży oddech? Najpierw upewnijmy się, że przyczyną nie są problemy

w obrębie jamy ustnej. Udajmy się do stomatologa i wyleczmy wszystkie ubytki próchnicowe,

wszelkie stany zapalne dziąseł i przyzębia, usuńmy osady i kamień nazębny. Zbadajmy również

gardło, aby wykluczyć wszystkie choroby układu oddechowego, pomoże nam w tym lekarz

laryngolog. Priorytetem niech będzie dla nas – prawidłowe i regularne dbanie o higienę oraz

pielęgnację zębów i ich najbliższego otoczenia. Nie zapominajmy, że samo szczotkowanie

to za mało, czyśćmy również język, bardzo często on bowiem jest przyczyną nieświeżego

oddechu. Przy wyborze szczoteczki, zwróćmy uwagę na to, by posiadała specjalną tarkę do

jego czyszczenia. Używajmy pasty z fluorem, przy szczotkowaniu, szczególną uwagę zwróćmy

na miejsca, w których zęby stykają się z dziąsłami, jest to bowiem prawdziwy raj dla bakterii.

Przykrego zapachu po jedzeniu pozbędziemy się żując gałązkę świeżej pietruszki, ziarenko

kawy, kardamonu, kopru lub kminku. Pomocne okazać się mogą również specjalne tabletki

do ssania z cynkiem organicznym, który wchłania i neutralizuje związki siarki, usuwając

nieprzyjemną woń. Pijmy dużo wody, wskazana jest także zielona herbata, zawarte w niej

składniki – polifenole, ograniczają namnażanie się bakterii oraz niszczą związki chemiczne,

odpowiedzialne za nieświeży zapach z ust. Ograniczmy spożycie alkoholu i postarajmy się rzucić

palenie papierosów – nasz organizm na pewno będzie zadowolony z takiej zmiany i nie będzie

się na nas mścił nieświeżym oddechem.
</br></br>
Pamiętaj, warto powalczyć z nieprzyjemnym zapachem z ust, zanim ta dolegliwość, stanie

się on chroniczną przypadłością.

]]>


     </description>
  </aktualnosci>  


</news>
